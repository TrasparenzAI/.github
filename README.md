# TRASPARENZAI

L’idea alla base del progetto era quella di creare un nuovo strumento digitale che raccoglie, cataloga, analizza e rende facilmente accessibile ogni informazione relativa alla trasparenza amministrativa disponibile sui vari siti delle PA e dei soggetti che rientrano nel campo di applicazione del D.Lgs. n. 33/2013.
Per i cittadini, tale strumento rappresenta la porta di accesso semplificata a tutte le informazioni pubblicate dalle PA relative alla trasparenza amministrativa.
Tutto ciò, doveva realizzarsi senza impattare sulle metodologie di lavoro e sui processi già in essere da parte delle PA e dei soggetti che rientrano nel campo di applicazione del D.Lgs. n. 33/2013.
Partendo da queste ipotesi di lavoro, ci si è concentrati su come automatizzare le specifiche attività:

- individuare i singoli soggetti che rientrano nel campo di applicazione del D.Lgs. n. 33/2013 (Comune X, Ospedale Y, Ente Z, Agenzia K, Regione H, ecc.);
- individuare in maniera certa gli indirizzi web ufficiali dei siti istituzionali;
- per ogni sito, individuare all’interno della homepage il link di accesso alla sezione “Amministrazione Trasparente”;
- per ogni sito, effettuare la scansione di tutte le sotto-sezioni dell’albero gerarchico informativo previsto nella norma relativo alla sezione “Amministrazione Trasparente”;
- per ogni sito, individuare i link di accesso ad ogni sotto-sezione;
- catalogare tutte le informazioni relative a tutti i siti scansionati (sezioni popolate, link per accedere alle informazioni, screenshot, ecc.).

![image](https://github.com/user-attachments/assets/812cec0e-3198-470a-8bef-81928198c0af)
